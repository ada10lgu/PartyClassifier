"Alice Bah Kuhnke","Fru talman! Rossana Dinamarca har frågat mig vilka initiativ jag som kultur- och demokratiminister är beredd att ta för att förhindra att organisationer som sprider rasistiska budskap beviljas statsbidrag fortsättningsvis. Rasism, intolerans och främlingsfientlighet har ingen plats i Sverige. Regeringens ambitioner vad gäller att motverka alla former av rasism är mycket höga.  Regeringen vidtar en rad åtgärder för att motverka rasism. Regeringen beslutade så sent som för någon vecka sedan om en stor utbildningsinsats om olika former av rasism och intolerans i historien och i dag. Syftet med satsningen är den ska bidra till att skapa ett jämlikt samhälle präglat av respekt för alla människors lika värde och rättigheter och till att främja demokratin. Forum för levande historia har fått i uppdrag att under perioden 2015-2017 genomföra denna insats. Vidare pågår en rad andra uppdrag. Ett stort antal organisationer inom det civila samhället arbetar också aktivt mot rasism. Regeringen underlättar det arbetet genom statliga bidrag till organisationer inom det civila samhället som bedriver verksamhet inom området.  Jag instämmer med Rossana Dinamarca i att det statliga stödet till barn- och ungdomsorganisationer är mycket viktigt för ungdomars organisering i samhället.  Jag vill också verkligen understryka vikten av människors rätt till självständig och oberoende organisering.   STYLEREF Kantrubrik \\* MERGEFORMAT Svar på interpellationer Stödet till barn- och ungdomsorganisationer hanteras och fördelas av Myndigheten för ungdoms- och civilsamhällesfrågor (MUCF). Det uppgår till omkring 250 miljoner kronor årligen. Syftet med statsbidraget är att stödja barns och ungdomars självständiga organisering och inflytande i samhället. Regler för bidragen framgår av förordningen om statsbidrag till barn- och ungdomsorganisationer. I förordningen ställs, som Rossana Dinamarca påpekar, krav på att bidragstagande organisationer ska ha en demokratisk uppbyggnad och att de i sin verksamhet representerar demokratins idéer. Motsvarande bidragsvillkor finns i ett flertal bidragsförordningar. Det är viktigt att ett sådant villkor för statsbidrag ställs.   Det är MUCF, som självständig myndighet, som prövar rätten till och beviljar bidrag enligt förordningen. Kraven på demokratisk uppbyggnad innebär ett utrymme för tolkningar. MUCF har därför utvecklat metoder och rutiner för att kvalitetssäkra bedömningen av dessa villkor.  Förordningen om statsbidrag till barn- och ungdomsorganisationer reviderades senast 2011. Då poängterades kraven på respekt för demokratins idéer, jämställdhet och förbud mot diskriminering. Regeringen kommer att följa utvecklingen. Avslutningsvis vill jag betona att statens kontroll över bidragen måste förenas med organisationers behov av självständighet och oberoende. Detta är en av utgångspunkterna för politiken för det civila samhället. ","MP"
"Rossana Dinamarca","Fru talman! Demokratiministern har i sitt svar angett att regeringen vidtar en rad åtgärder för att motverka rasism. Det är bra. Frågan är dock om inte syftet med sådana åtgärder förtas om staten samtidigt betalar ut skattemedel för att finansiera just det regeringen säger sig vilja motverka. Det är en logik som åtminstone jag inte får ihop. Jag tycker att det är viktigt att vi har samma utgångspunkt i den här debatten, så till att börja med vill jag fråga demokratiministern om hon liksom jag anser att SDU är en organisation som sprider ett rasistiskt budskap. Jag sitter i insynsrådet för Myndigheten för ungdoms- och civilsamhällesfrågor, och vi har där fått en grundlig genomgång om vad myndigheten har att förhålla sig till när de beviljar bidrag till ungdomsorganisationer. Det var med anledning av de regler som finns i förordningen om statsbidrag till barn- och ungdomsorganisationer som flera av oss i insynsrådet reagerade mot beslutet att bevilja SDU statsbidrag på 1,3 miljoner kronor. Det är också anledningen till att jag har ställt den här interpellationen till demokratiministern. Precis som demokratiministern redogjort här kan statsbidrag beviljas till organisationer som respekterar demokratins idéer, inklusive jämställdhet och förbud mot diskriminering. Det betyder att verksamhetens syfte, innehåll och idémässiga grund ska vara förenlig med principen om alla människors lika värde. SDU:s idéprogram och kriminalpolitiska och migrationspolitiska ställningstaganden genomsyras av rasism. På SDU:s hemsida står bland annat att läsa: \"Under senare år har stora delar av de asylsökande som kommit till Sverige kommit från länder som Somalia, Irak och Afghanistan, vars invånare generellt visat sig ha mycket svårt att ta seden dit de kommit. Just somalierna som generellt haft mycket svårt att anpassa sig tar Sverige emot överlägset flest av i hela världen.\"  STYLEREF Kantrubrik \\* MERGEFORMAT Svar på interpellationer Ett annat citat: \"Massinvandring och mångkultur är båda förödande för en nationalstat med utbyggt välfärdssystem som Sverige. Tillsammans kan de dock skapa ännu värre problem som på sikt kan bli helt oöverstigliga. Vi är inte långt därifrån idag.\" Ett tredje citat: \"Kriminaliteten skenar i det nya Sverige. Särskilt allvarligare typer av brott, så som sexual- och våldsbrott ökar drastiskt. Hatbrott mot svenskar i det egna landet Sverige breder ut sig allt mer. På senare år har även mångkulturella fenomen så som stenkastning mot myndighetspersonal, bilbränder, gruppvåldtäkter och 'bötning' blivit allt mer frekvent förekommande.\" Ett fjärde citat: \"Den farliga kombinationen mångkultur och massinvandring har lett till att kriminella invandrare i förorterna mer eller mindre har förklarat krig mot det svenska samhället.\" Demokratiministern! Anser du att detta är rasistiskt, eller anser du detta vara förenligt med principen om alla människors lika värde? En organisation som skriver så här - anser demokratiministern att de respekterar demokratins idéer, inklusive jämställdhet och förbud mot diskriminering? ","V"
"Alice Bah Kuhnke","Fru talman! För att säkerställa att statsbidrag, våra skattepengar, används på det sätt som förordningen skriver fram, och i det fall som Rossana Dinamarca lyfter fram statsbidrag som ska främja unga människors möjlighet till organisering och inflytande i samhället, har vi den ordningen i vårt land att det inte är regeringen och inte heller jag som enskilt statsråd som bestämmer vilka organisationer som ska ges statsbidrag. Det är enligt mig en bra ordning som skyddar oss alla från ministerstyre och från att enskilda personers eller partiers tyckande och tänkande ska påverka vems eller vilkas frågor som ges stöd. Som jag tidigare sa sågs förordningen som styr stödet till ungas organisering över och reviderades senast 2011, relativt nyligen med andra ord. I det aktuella fallet har Myndigheten för ungdoms- och civilsamhällesfrågor, MUCF, gjort sin bedömning på egen hand och i enlighet med de utarbetade riktlinjer som har arbetats fram under flera årtionden vad gäller statsbidragsgivning, och det är precis så vi vill att myndigheter ska arbeta. Statlig bidragsgivning är en viktig sak. En annan sak är hur regeringen och jag som statsråd och som demokratiminister arbetar mot rasismen i samhället. Det gör vi på många sätt, bland annat genom att snabbt och i skenet av de senaste årens ökade intolerans och hatbrott och efter allt det som har skett i Paris och nyss i Köpenhamn stärka en annan myndighets uppdrag - Forum för levande historia. Man har fått i uppdrag att genomföra en större utbildningsinsats om olika former av rasism, däribland islamofobi och antisemitism, och samtliga av Sveriges högstadie- och gymnasieelever ska nås. Återigen: Ett sätt som jag inte arbetar mot rasism på är att i enskilda fall påverka hur en myndighet gör sina bidragsbedömningar. ","MP"
"Rossana Dinamarca","Fru talman! Låt mig vara tydlig med att det inte handlar om att jag ber ministern stoppa den utbetalning som nu sker. Vi talar om vad vi vill i framtiden.  STYLEREF Kantrubrik \\* MERGEFORMAT Svar på interpellationer Vänsterpartiet värnar människors och organisationers självständighet och rätt till oberoende organisering precis lika mycket som myndigheters självständighet. När vi ifrågasätter beslutet att ge SDU statsbidrag är det varken rätten att organisera sig eller myndigheters självständighet vi kritiserar. Vi kritiserar att lagar och regler som ställer krav på respekt för demokratins idéer inte efterlevs. En neutral hållning inför rasismens framfart är en acceptans och ett tyst stöd. Jag har vid flera tillfällen påtalat för MUCF att SDU:s värdegrund strider mot statsbidragets regler, men myndigheten har uppenbarligen inte lyssnat. Det ankommer då ytterst på dig som demokratiminister, Alice Bah Kuhnke, att ta ansvar och vidta åtgärder för att lagstiftningen efterlevs och att demokratins idéer därmed respekteras. Min fråga är om demokratiministern kommer att göra det? Anser demokratiministern att det är rimligt att använda våra gemensamma skattepengar för sådana här ändamål, särskilt med tanke på de demokratimål som har uppställts i förordningen som reglerar statsbidraget? Vi vill inte förbjuda SDU, men vi ser inga skäl till att en rasistisk organisation som sprider rasistisk propaganda ska få sin verksamhet finansierad med skattemedel. Jag kan inte tyst acceptera en sådan ordning. Det skulle om något vara att svika demokratins idéer. Så borde också demokratiministern känna. Det är mot bakgrund av att en rasistisk organisation har beviljats statsmedel, vilket är skälet till att vi står här i dag, som jag undrar om inte demokratiministern kan hålla med om att det finns skäl att uppdatera förordningen om statsbidrag till barn- och ungdomsorganisationer och ytterligare förtydliga direktiven till MUCF som ansvarig myndighet. Återigen: Det handlar inte om att inskränka myndighetens självständighet utan om att faktiskt tillse att lagstiftningen och dess intentioner upprätthålls. Slutligen noterar jag att demokratiministern inte ville svara på huruvida de citat jag läste upp är förenliga med principen om alla människors lika värde. Jag vill gärna höra om demokratiministern anser att det är förenligt med principen om alla människors lika värde eller om det faktiskt är rasistisk propaganda. ","V"
"Alice Bah Kuhnke","Fru talman! Förordningen om statsbidrag till barn- och ungdomsorganisationer reviderades senast 2011. Då poängterades, precis som Rossana Dinamarca nyss sa, kraven på respekt för demokratins idéer, jämställdhet och förbud mot diskriminering. Regeringen kommer självklart att följa utvecklingen. Det ligger i vårt ansvar. När det finns behov av att se över villkoren i förordningen kommer regeringen att göra det. Utifrån det regelverk för statsbidrag vi har i dag har MUCF gjort bedömningen att SDU uppfyller villkoren om att ha en demokratisk uppbyggnad och att i sin verksamhet respektera demokratins idéer. Som Rossana Dinamarca mycket väl vet ska jag som statsråd inte uttala mig om enskilda ärenden. Låt mig därför i stället betona statens kontroll över pengarna och att det måste förenas med organisationers behov av självständighet och oberoende. Det är som sagt en av utgångspunkterna i politiken för det civila samhället.  STYLEREF Kantrubrik \\* MERGEFORMAT Svar på interpellationer Att ännu mer än i dag styra statens bidragsgivning kan bli ett verktyg för vilka åsikter som i praktiken ska ges möjlighet att finnas till. Jag är som sagt tacksam för att det inte är enskilda statsråd eller regeringen som avgör vilka organisationer som ska ges stöd utan att det är en myndighet som gör bedömningen, tar beslut och, kanske viktigast av allt, säkerställer att alla som ansöker om statsbidrag bedöms likvärdigt. ","MP"
"Rossana Dinamarca","Fru talman! Ja, förordningen reviderades 2011, och i januari 2015 beviljades SDU, en rasistisk organisation, 1,3 miljoner kronor. Det jag undrar, demokratiministern, är om det var meningen? Är det detta vi vill använda pengarna till? Vill vi använda pengarna till att finansiera att organisationer sprider rasistiska budskap? Det är en enkel fråga. Jag ifrågasätter inte rätten att organisera sig. Det är dock ingen rättighet att som organisation uppbära statliga eller offentliga medel. Det finns ingen sådan rättighet, och det är det denna fråga handlar om. Jag menar att det som står om att syftet, innehållet, i organisationen ska vara demokratiskt inte kan sägas uppfyllas av SDU när man skriver sådana saker som man skriver. Det är ren och skär rasism. Om inte detta är rasism vet jag inte vad rasism är. Jag måste säga att det spelar nästan ingen roll vad regeringen gör i annat fall när man inte i grunden kan stå upp mot att vi ska finansiera rasistiska organisationer. Jag tycker att det är en flathet som regeringen visar. Att ge 1,3 miljoner till SDU har inneburit ett erkännande. Det är att säga att man är helt välkommen att sprida rasistisk propaganda. Det kan ju aldrig ha varit regeringens mening. Det var väl därför man reviderade detta 2011. Nu visar det sig att det inte var tillräckligt och att det uppenbarligen behöver förtydligas än mer. Det är det jag efterfrågar. Jag hoppas att ministern är villig att se över detta igen - ordentligt. ","V"
"Alice Bah Kuhnke","Fru talman! Det som nu visar sig är att demokrati är en svår och fantastisk sak. Det är en fantastisk frihet som vår demokrati ger Rossana, mig och alla andra att vi får tro på och organisera oss under vilka frågors baner vi vill. Det är det allra viktigaste som finns. Den friheten är jag beredd att försvara till varje pris. Det är viktigt att jag som kultur- och demokratiminister inte lägger mig i professionella tjänstemäns enskilda bedömningsgrunder utan följer de system som vi har arbetat fram. Det är med andra ord viktigt för mig som demokratiminister att jag inte ägnar mig åt ministerstyre. För mig som kultur- och demokratiminister och för regeringen är det också viktigt att vi, precis som Rossana Dinamarca säger, följer upp myndigheters arbete noggrant i de myndighetsdialoger som vi för samt att vi reviderar myndigheters förordningar när det finns anledning till detta.  STYLEREF Kantrubrik \\* MERGEFORMAT Svar på interpellationer Sverige, som nu leds av en grön och röd regering, har tydligt deklarerat att rasismen inte ska ha någon plats i vårt samhälle. För mig som kultur- och demokratiminister är det viktigt att vi gör detta med kraft och styrka - motsatsen till flathet. Vi ska nu lägga ut en matta av politik av sällan skådat slag som kommer att utgöra antirasistiska och demokratiska byggstenar till ett Sverigebygge som för människor samman i stället för att föra dem isär. Det kommer vi i den grönröda regeringen att göra. ","MP"
